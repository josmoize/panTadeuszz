<!DOCTYPE html>
<html>
<head>
        <title>Book 1</title>
        <meta charset="UTF-8">
</head>

<body>

        <h1>Book 3</h1>
        <h2>Umizgi</h2>

<p>
<p>Hrabia wracał do siebie, lecz konia wstrzymywał,<br />
Głową coraz w tył kręcił, w ogród się wpatrywał;<br />
I raz mu się zdawało, że znowu z okienka<br />
Błysnęła tajemnicza bieluchna sukienka<br />
I coś lekkiego znowu upadło z wysoka,<br />
I przeleciawszy cały ogród w mgnieniu oka,<br />
Pomiędzy zielonymi świeciło ogórki:<br />
Jako promień słoneczny, wykradłszy się z chmurki,<br />
Kiedy śród roli padnie na krzemienia skibę<br />
<span style="color:gray; font-size: 8pt">10</span> Lub śród zielonej łąki w drobną wody szybę.<br />
<br />
Hrabia zsiadł z konia, sługi odprawił do domu,<br />
A sam ku ogrodowi ruszył po kryjomu;<br />
Dobiegł wkrótce parkanu, znalazł w nim otwory<br />
I wcisnął się po cichu jak wilk do obory;<br />
Nieszczęściem, trącił krzaki suchego agrestu.<br />
Ogrodniczka, jak gdyby zlękła się szelestu,<br />
Oglądała się wkoło, lecz nic nie spostrzegła;<br />
Przecież ku drugiej stronie ogrodu pobiegła.<br />
A Hrabia bokiem, między wielkie końskie szczawie,<br />
<span style="color:gray; font-size: 8pt">20</span> Między liście łopuchu, na rękach, po trawie,<br />
Skacząc jak żaba, cicho, przyczołgał się blisko,<br />
Wytknął głowę - i ujrzał cudne widowisko.<br />
<br />
W tej części sadu rosły tu i ówdzie wiśnie,<br />
Śród nich zboże, w gatunkach zmieszanych umyślnie:<br />
Pszenica, kukuruza, bob, jęczmień wąsaty,<br />
Proso, groszek, a nawet krzewiny i kwiaty.<br />
Domowemu to ptastwu taki ochmistrzyni<br />
Wymyśliła ogródek: sławna gospodyni.<br />
Zwała się Kokosznicka, z domu Jendykowi-<br />
<span style="color:gray; font-size: 8pt">30</span> czówna; jej wynalazek epokę stanowi<br />
W domowym gospodarstwie; dziś powszechnie znany,<br />
Lecz w owych czasach jeszcze za nowość podany,<br />
Przyjęty pod sekretem od niewielu osób,<br />
Nim go wydał kalendarz, pod tytułem: Sposób<br />
Na jastrzębie i kanie, albo nowy środek<br />
Wychowywania drobiu - był to ów ogrodek.<br />
<br />
Jakoż zaledwie kogut, co odprawia warty,<br />
Stanie i nieruchomie dzierżąc dziob zadarty,<br />
I głowę grzebieniastą pochyliwszy bokiem,<br />
<span style="color:gray; font-size: 8pt">40</span> Aby tym łacniej w niebo mógł celować okiem,<br />
Dostrzeże wiszącego jastrzębia śród chmury,<br />
Krzyknie - zaraz w ten ogród chowają się kury,<br />
Nawet gęsi i pawie, i w nagłym przestrachu<br />
Gołębie, gdy nie mogą schronić się na dachu.<br />
<br />
Teraz w niebie żadnego nie widziano wroga,<br />
Tylko skwarzyła słońca letniego pożoga,<br />
Od niej ptaki w zbożowym ukryły się lasku;<br />
Tamte leżą w murawie, te kąpią się w piasku.<br />
<br />
Śród ptaszych głów sterczały główki ludzkie małe,<br />
<span style="color:gray; font-size: 8pt">50</span> Odkryte; włosy na nich krótkie, jak len białe;<br />
Szyje nagie do ramion; a pomiędzy niemi<br />
Dziewczyna głową wyższa, z włosami dłuższemi;<br />
Tuż za dziećmi paw siedział i piór swych obręcze<br />
Szeroko rozprzestrzenił w różnofarbną tęczę,<br />
Na której główki białe, jak na tle obrazku,<br />
Rzucone w ciemny błękit, nabierały blasku,<br />
Obrysowane wkoło kręgiem pawich oczu<br />
Jak wiankiem gwiazd, świeciły w zbożu jak w przezroczu,<br />
Pomiędzy kukuruzy złocistymi laski<br />
<span style="color:gray; font-size: 8pt">60</span> I angielską trawicą posrebrzaną w paski,<br />
I szczyrem koralowym, i zielonym ślazem,<br />
Których kształty i barwy mieszały się razem<br />
Niby krata ze srebra i złota pleciona,<br />
A powiewna od wiatru jak lekka zasłona.<br />
<br />
Nad gęstwą różnofarbnych kłosów i badylów<br />
Wisiała jak baldakim jasna mgła motylów<br />
Zwanych babkami, których poczwórne skrzydełka,<br />
Lekkie jak pajęczyna, przejrzyste jak szkiełka,<br />
Gdy w powietrzu zawisną, zaledwo widome,<br />
<span style="color:gray; font-size: 8pt">70</span> I chociaż brzęczą, myślisz, że są nieruchome.<br />
<br /></p>
<div class="thumb tright">
<div class="thumbinner" style="width:302px;"><a href="/wiki/Plik:Pan_Tadeusz_-_Ksiega_3_1.JPG" class="image"><img alt="" src="//upload.wikimedia.org/wikipedia/commons/thumb/2/26/Pan_Tadeusz_-_Ksiega_3_1.JPG/300px-Pan_Tadeusz_-_Ksiega_3_1.JPG" width="300" height="371" class="thumbimage" srcset="//upload.wikimedia.org/wikipedia/commons/thumb/2/26/Pan_Tadeusz_-_Ksiega_3_1.JPG/450px-Pan_Tadeusz_-_Ksiega_3_1.JPG 1.5x, //upload.wikimedia.org/wikipedia/commons/2/26/Pan_Tadeusz_-_Ksiega_3_1.JPG 2x" data-file-width="600" data-file-height="741" /></a>
<div class="thumbcaption">
<div class="magnify"><a href="/wiki/Plik:Pan_Tadeusz_-_Ksiega_3_1.JPG" class="internal" title="Powiększ"></a></div>
Dziewczyna powiewała podniesioną w ręku<br />
Szarą kitką, podobną do piór strusich pęku;<br />
Nią zdała się oganiać główki niemowlęce</div>
</div>
</div>
<br />
<p>Dziewczyna powiewała podniesioną w ręku<br />
Szarą kitką, podobną do piór strusich pęku;<br />
Nią zdała się oganiać główki niemowlęce<br />
Od złotego motylów deszczu. W drugiej ręce<br />
Coś u niej rogatego, złocistego świeci,<br />
Zdaje się, że naczynie do karmienia dzieci,<br />
Bo je zbliżała dzieciom do ust po kolei,<br />
Miało zaś kształt złotego rogu Amaltei.<br />
<br />
Tak zatrudniona, przecież obracała głowę<br />
<span style="color:gray; font-size: 8pt">80</span> Na pamiętne szelestem krzaki agrestowe,<br />
Nie wiedząc, że napastnik już z przeciwnej strony<br />
Zbliżył się, czołgając się jak wąż przez zagony;<br />
Aż wyskoczył z łopucha. Spójrzała - stał blisko,<br />
O cztery grzędy od niej, i kłaniał się nisko.<br />
Już głowę odwróciła i wzniosła ramiona,<br />
I zrywała się lecieć jak kraska spłoszona,<br />
I już lekkie jej stopy wionęły nad liściem,<br />
Kiedy dzieci, przelękłe podróżnego wniściem<br />
I ucieczką dziewczyny, wrzasnęły okropnie;<br />
<span style="color:gray; font-size: 8pt">90</span> Posłyszała, uczuła, że jest nieroztropnie<br />
Dziatwę małą, przelękłą i samą porzucić:<br />
Wracała wstrzymując się, lecz musiała wrócić,<br />
Jak niechętny duch, wróżka przyzwany zaklęciem;<br />
Przybiegła z najkrzykliwszym bawić się dziecięciem,<br />
Siadła przy niem na ziemi, wzięła je na łono,<br />
Drugie głaskała ręką i mową pieszczoną;<br />
Aż się uspokoiły, objąwszy w rączęta<br />
Jej kolana i tuląc główki jak pisklęta<br />
Pod skrzydło matki. Ona rzekła: "Czy to pięknie<br />
<span style="color:gray; font-size: 8pt">100</span> Tak krzyczeć? czy to grzecznie? Ten pan was się zlęknie.<br />
Ten pan nie przyszedł straszyć; to nie dziad szkaradny.<br />
To gość, dobry pan, patrzcie tylko, jaki ładny".<br />
<br />
Sama spójrzała: Hrabia uśmiechnął się mile<br />
I widocznie był wdzięczen jej za pochwał tyle;<br />
Postrzegła się, umilkła, oczy opuściła<br />
I jako róży pączek cała się spłoniła.<br />
<br />
W istocie był to piękny pan: słusznej urody,<br />
Twarz miał pociągłą, blade, lecz świeże jagody,<br />
Oczy modre, łagodne, włos długi, białawy;<br />
<span style="color:gray; font-size: 8pt">110</span> Na włosach listki ziela i kosmyki trawy,<br />
Które Hrabia oberwał pełznąc przez zagony,<br />
Zieleniły się jako wieniec rozpleciony.<br />
<br />
"O ty! - rzekł - jakimkolwiek uczczę cię imieniem,<br />
Bóstwem jesteś czy nimfą, duchem czy widzeniem!<br />
Mów! własna-li cię wola na ziemię sprowadza,<br />
Obca-li więzi ciebie na padole władza?<br />
Ach, domyślam się - pewnie wzgardzony miłośnik,<br />
Jaki pan możny albo opiekun zazdrośnik<br />
W tym cię parku zamkowym jak zaklętą strzeże!<br />
<span style="color:gray; font-size: 8pt">120</span> Godna, by o cię bronią walczyli rycerze,<br />
Byś została romansów heroiną smutnych!<br />
Odkryj mi, Piękna, tajnie twych losów okrutnych!<br />
Znajdziesz wybawiciela - odtąd twem skinieniem,<br />
Jak rządzisz sercem mojem, tak rządź mym ramieniem".<br />
Wyciągnął ramię.<br />
Ona z rumieńcem dziewiczym,<br />
Ale z rozweselonym słuchała obliczem.<br />
Jak dziecię lubi widzieć obrazki jaskrawe<br />
I w liczmanach błyszczących znajduje zabawę,<br />
<span style="color:gray; font-size: 8pt">130</span> Nim rozezna ich wartość, tak się słuch jej pieści<br />
Z dźwięcznemi słowy, których nie pojęła treści.<br />
Na koniec zapytała: "Skąd tu Pan przychodzi?<br />
I czego tu po grzędach szuka Pan Dobrodziéj?"<br />
<br />
Hrabia oczy roztworzył, zmieszany, zdziwiony,<br />
Milczał, wreszcie, zniżając swej rozmowy tony:<br />
"Przepraszam - rzekł - Panienko! Widzę, żem pomieszał<br />
Zabawy! Ach, przepraszam, jam właśnie pośpieszał<br />
Na śniadanie; już późno, chciałem na czas zdążyć;<br />
Panienka wie, że drogą trzeba wkoło krążyć,<br />
<span style="color:gray; font-size: 8pt">140</span> Przez ogród, zdaje mi się, jest do dworu prościéj".<br />
<br />
Dziewczyna rzekła: "Tędy droga Jegomości;<br />
Tylko grząd psuć nie trzeba; tam między murawą<br />
Ścieżka". - "W lewo - zapytał Hrabia - czy na prawo?"<br />
Ogrodniczka, podniosłszy błękitne oczęta,<br />
Zdawała się go badać, ciekawością zdjęta:<br />
Bo dom o tysiąc kroków widny jak na dłoni,<br />
A Hrabia drogi pyta? Ale Hrabia do niéj<br />
Chciał koniecznie coś mówić i szukał powodu<br />
Rozmowy.<br />
<span style="color:gray; font-size: 8pt">150</span> "Panna mieszka tu? blisko ogrodu?<br />
Czy na wsi? Jak to było, żem Panny we dworze<br />
Nie widział? Czy niedawno tu? przyjezdna może?"<br />
Dziewczę wstrząsnęło głową. - "Przepraszam, Panienko,<br />
Czy nie tam pokoj Panny, gdzie owe okienko?"<br />
<br />
Myślił zaś w duchu: Jeśli nie jest heroiną<br />
Romansów, jest młodziuchną, prześliczną dziewczyną.<br />
Zbyt często wielka dusza, myśl wielka ukryta<br />
W samotności, jak róża śród lasów rozkwita;<br />
Dosyć ją wynieść na świat, postawić przed słońcem,<br />
<span style="color:gray; font-size: 8pt">160</span> Aby widzów zdziwiła jasnych barw tysiącem!<br />
<br />
Ogrodniczka tymczasem powstała w milczeniu,<br />
Podniosła jedno dziecię źwisłe na ramieniu,<br />
Drugie wzięła za rękę, a kilkoro przodem<br />
Zaganiając jak gąski, szła dalej ogrodem.<br />
<br />
Odwróciwszy się rzekła: "Czy też Pan nie może<br />
Rozbiegłe moje ptastwo wpędzić nazad w zboże?"<br />
"Ja ptastwo pędzać?" - krzyknął Hrabia z zadziwieniem.<br />
Ona tymczasem znikła, zakryta drzew cieniem.<br />
Chwilę jeszcze z szpaleru przez majowe zwoje<br />
<span style="color:gray; font-size: 8pt">170</span> Przeświecało coś na wskróś, jakby oczu dwoje.<br />
<br />
Samotny Hrabia długo jeszcze stał w ogrodzie;<br />
Dusza jego, jak ziemia po słońca zachodzie,<br />
Ostygała powoli, barwy brała ciemne;<br />
Zaczął marzyć, lecz sny miał bardzo nieprzyjemne.<br />
Zbudził się, sam nie wiedząc, na kogo się gniewał;<br />
Niestety, mało znalazł! nadto się spodziewał!<br />
Bo gdy zagonem pełznął ku owej pasterce,<br />
Paliło mu się w głowie, skakało w nim serce;<br />
Tyle wdzięków w tajemnej nimfie upatrywał,<br />
<span style="color:gray; font-size: 8pt">180</span> W tyle ją cudów ubrał, tyle odgadywał!<br />
Wszystko znalazł inaczej. Prawda, że twarz ładną,<br />
Kibić miała wysmukłą, ale jak nieskładną!<br />
A owa pulchność liców i rumieńca żywość,<br />
Malująca zbyteczną, prostacką szczęśliwość!<br />
Znak, że myśl jeszcze drzemie, że serce nieczynne.<br />
I owe odpowiedzi, tak wiejskie, tak gminne!<br />
"Po cóż się łudzić? - krzyknął - zgaduję po czasie!<br />
Moja nimfa tajemna pono gęsi pasie!"<br />
<br />
Z nimfy zniknieniem całe czarowne przezrocze<br />
<span style="color:gray; font-size: 8pt">190</span> Zmieniło się: te wstęgi, te kraty urocze,<br />
Złote, srebrne, niestety! więc to była słoma?<br />
<br />
Hrabia z załamanemi poglądał rękoma<br />
Na snopek uwiązanej trawami mietlicy,<br />
Którą brał za pęk strusich piór w ręku dziewicy.<br />
Nie zapomniał naczynia: złocista konewka,<br />
Ów różek Amaltei, była to marchewka!<br />
Widział ją w ustach dziecka pożeraną chciwie:<br />
Więc było po uroku! po czarach! po dziwie!<br />
<br />
Tak chłopiec, kiedy ujrzy cykoryi kwiaty,<br />
<span style="color:gray; font-size: 8pt">200</span> Wabiące dłoń miękkiemi, lekkiemi bławaty,<br />
Chce je pieścić, zbliża się, dmuchnie, i z podmuchem<br />
Cały kwiat na powietrzu rozleci się puchem,<br />
A w ręku widzi tylko badacz zbyt ciekawy<br />
Nagą łodygę szarozielonawej trawy.<br />
<br />
Hrabia wcisnął na oczy kapelusz i wracał<br />
Tamtędy, kędy przyszedł, ale drogę skracał,<br />
Stąpając po jarzynach, kwiatach i agreście,<br />
Aż przeskoczywszy parkan, odetchnął nareście!<br />
Przypomniał, że dziewczynie mówił o śniadaniu;<br />
<span style="color:gray; font-size: 8pt">210</span> Może już wszyscy wiedzą o jego spotkaniu;<br />
W ogrodzie, blisko domu? może szukać wyślą?<br />
Postrzegli, że uciekał? Kto wie, co pomyślą?<br />
Więc wypadało wrócić.<br />
Chyląc się u płotów,<br />
Około miedz i zielska, po tysiącach zwrotów<br />
Rad był przecież, że wyszedł w końcu na gościniec,<br />
Który prosto prowadził na dworski dziedziniec.<br />
Szedł przy płocie, a głowę odwracał od sadu,<br />
Jak złodziej od śpichlerza, aby nie dać śladu,<br />
<span style="color:gray; font-size: 8pt">220</span> Że go myśli nawiedzić albo już nawiedził.<br />
Tak Hrabia był ostróżny, choć go nikt nie śledził;<br />
Patrzył w stronę przeciwną ogrodu, na prawo.<br />
<br />
Był gaj z rzadka zarosły, wysłany murawą;<br />
Po jej kobiercach, na wskroś białych pniów brzozowych,<br />
Pod namiotem obwisłych gałęzi majowych,<br />
Snuło się mnóstwo kształtów, których dziwne ruchy,<br />
Niby tańce, i dziwny ubior: istne duchy<br />
Błądzące po księżycu. Tamci w czarnych, ciasnych,<br />
Ci w długich, rozpuszczonych szatach, jak śnieg jasnych;<br />
<span style="color:gray; font-size: 8pt">230</span> Tamten pod kapeluszem jak obręcz szerokim,<br />
Ten z gołą głową; inni, jak gdyby obłokiem<br />
Obwiani, idąc, na wiatr puszczają zasłony,<br />
Ciągnące się za głową jak komet ogony.<br />
Każdy w innej postawie: ten przyrósł do ziemi,<br />
Tylko oczyma kręci na dół spuszczonemi;<br />
Ów patrząc wprost przed siebie, niby senny kroczy<br />
Jak po linie, ni w prawo, ni w lewo nie zboczy;<br />
Wszyscy zaś ciągle w różne schylają się strony<br />
Aż do ziemi, jak gdyby wybijać pokłony.<br />
<span style="color:gray; font-size: 8pt">240</span> Jeżeli się przybliżą albo się spotkają,<br />
Ani mówią do siebie, ani się witają,<br />
Głęboko zadumani, w sobie pogrążeni.<br />
Hrabia widział w nich obraz elizejskich cieni,<br />
Które chociaż boleściom, troskom niedostępne,<br />
Błąkają się spokojne, ciche, lecz posępne.<br />
<br />
Któż by zgadnął, że owi, tak mało ruchomi,<br />
Owi milczący ludzie - są nasi znajomi?<br />
Sędziowscy towarzysze! z hucznego śniadania<br />
Wyszli na uroczysty obrzęd grzybobrania.<br />
<span style="color:gray; font-size: 8pt">250</span> Jako ludzie rozsądni, umieją miarkować<br />
Mowy i ruchy swoje, aby je stosować<br />
W każdej okoliczności do miejsca i czasu.<br />
Dlatego, nim ruszyli za Sędzią do lasu,<br />
Wzięli postawy tudzież ubiory odmienne:<br />
Służące do przechadzki opończe płócienne,<br />
Którymi osłaniają po wierzchu kontusze,<br />
A na głowy słomiane wdziali kapelusze,<br />
Stąd biali wyglądają jak czyscowe dusze.<br />
Młodzież także przebrana, oprocz Telimeny<br />
<span style="color:gray; font-size: 8pt">260</span> I kilku po francusku chodzących.<br />
<br />
Tej sceny<br />
Hrabia nie pojął, nie znał wiejskiego zwyczaju,<br />
Więc zdziwiony nieźmiernie biegł pędem do gaju.<br />
<br />
Grzybów było w bród: chłopcy biorą krasnolice,<br />
Tyle w pieśniach litewskich sławione&#160;&#160;&#160;l i s i c e,<br />
Co są godłem panieństwa, bo czerw ich nie zjada,<br />
I dziwna; żaden owad na nich nie usiada.<br />
Panienki za wysmukłym gonią&#160;&#160;&#160;b o r o w i k i e m ,<br />
Którego pieśń nazywa grzybów półkownikiem.<small><sup><a href="/wiki/Pan_Tadeusz/Obja%C5%9Bnienia_poety#Ks._III_w._264-265:" title="Pan Tadeusz/Objaśnienia poety">21</a></sup></small><br />
<span style="color:gray; font-size: 8pt">270</span> Wszyscy dybią na&#160;&#160;&#160;r y d z a; ten wzrostem skromniejszy<br />
I mniej sławny w piosenkach, za to najsmaczniejszy,<br />
Czy świeży, czy solony, czy jesiennej pory,<br />
Czy zimą. Ale Wojski zbierał&#160;&#160;&#160;m u c h o m o r y.<br />
<br />
Inne pospólstwo grzybów pogardzone w braku<br />
Dla szkodliwości albo niedobrego smaku,<br />
Lecz nie są bez użytku: one zwierza pasą<br />
I gniazdem są owadów, i gajów okrasą.<br />
Na zielonym obrusie łąk jako szeregi<br />
Naczyń stołowych sterczą: tu z krągłymi brzegi<br />
<span style="color:gray; font-size: 8pt">280</span> S u r o j a d k i&#160;&#160;&#160;srebrzyste, żółte i czerwone,<br />
Niby czareczki rożnem winem napełnione;<br />
K o ź l a k, jak przewrocone kubka dno wypukłe,<br />
L e j k i, jako szampańskie kieliszki wysmukłe,<br />
B i e l a k i krągłe, białe, szerokie i płaskie,<br />
Jakby mlekiem nalane filiżanki saskie,<br />
I kulista, czarniawym pyłkiem napełniona<br />
P u r c h a w k a, jak pieprzniczka - zaś innych imiona<br />
Znane tylko w zajęczym lub wilczym języku,<br />
Od ludzi nie ochrzczone; a jest ich bez liku.<br />
<span style="color:gray; font-size: 8pt">290</span> Ni wilczych, ni zajęczych nikt dotknąć nie raczy,<br />
A kto schyla się ku nim, gdy błąd swój obaczy,<br />
Zagniewany, grzyb złamie albo nogą kopnie;<br />
Tak szpecąc trawę, czyni bardzo nieroztropnie.<br />
<br />
Telimena ni wilczych, ni ludzkich nie zbiera.<br />
Roztargniona, znudzona, dokoła spoziera<br />
Z głową w górę zadartą. Więc pan Rejent w gniewie<br />
Mówił o niej, że grzybów szukała na drzewie;<br />
Asesor ją złośliwiej równał do samicy,<br />
Która miejsca na gniazdo szuka w okolicy.<br />
<br />
<span style="color:gray; font-size: 8pt">300</span> Jakoż zdała się szukać samotności, ciszy,<br />
Oddalała się z wolna od swych towarzyszy<br />
I szła lasem na wzgórek pochyło wyniosły,<br />
Ocieniony, bo drzewa gęściej na nim rosły.<br />
W środku szarzał się kamień; strumień spod kamienia<br />
Szumiał, tryskał i zaraz, jakby szukał cienia,<br />
Chował się między gęste i wysokie zioła,<br />
Które wodą pojone bujały dokoła;<br />
Tam ów bystry swawolnik, spowijany w trawy<br />
I liściem podesłany, bez ruchu, bez wrzawy,<br />
<span style="color:gray; font-size: 8pt">310</span> Niewidzialny i ledwie dosłyszany szepce,<br />
Jako dziecię krzykliwe złożone w kolebce,<br />
Gdy matka nad nim zwiąże firanki majowe<br />
I liścia makowego nasypie pod głowę.<br />
Miejsce piękne i ciche; tu się często schrania<br />
Telimena, zowiąc je Ś w i ą t y n i ą d u m a n i a.<br />
<br />
Stanąwszy nad strumieniem, rzuciła na trawnik<br />
Z ramion swój szal powiewny, czerwony jak krwawnik,<br />
I podobna pływaczce, która do kąpieli<br />
Zimnej schyla się, nim się zanurzyć ośmieli,<br />
<span style="color:gray; font-size: 8pt">320</span> Klęknęła i powoli chyliła się bokiem;<br />
Wreszcie, jakby porwana koralu potokiem,<br />
Upadła nań i cała wzdłuż się rozpostarła,<br />
Łokcie na trawie, skronie na dłoniach oparła,<br />
Z głową w dół skłonioną; na dole, u głowy,<br />
Błysnął francuskiej książki papier welinowy;<br />
Nad alabastrowymi stronicami księgi<br />
Wiły się czarne pukle i różowe wstęgi.<br />
<br />
W szmaragdzie bujnych traw, na krwawnikowym szalu,<br />
W sukni długiej, jak gdyby w powłoce koralu,<br />
<span style="color:gray; font-size: 8pt">330</span> Od której odbijał się włos z jednego końca,<br />
Z drugiego czarny trzewik, po bokach błyszcząca<br />
Śnieżną pończoszką, chustką, białością rąk, lica,<br />
Wydawała się z dala jak pstra gąsienica,<br />
Gdy wpełźnie na zielony liść klonu.<br />
<br />
Niestety!<br />
Wszystkie tego obrazu wdzięki i zalety<br />
Darmo czekały znawców; nikt nie zważał na nie,<br />
Tak mocno zajmowało wszystkich grzybobranie.<br />
Tadeusz przecież zważał i w bok strzelał okiem,<br />
<span style="color:gray; font-size: 8pt">340</span> I nie śmiejąc iść prosto, przysuwał się bokiem.<br />
Jak strzelec, gdy w ruchomej gałęzistej szopie<br />
Usiadłszy na dwóch kołach podjeżdża na dropie,<br />
Albo na siewki idąc, przy koniu się kryje,<br />
Strzelbę złoży na siodle lub pod końską szyję,<br />
Niby to bronę włóczy, niby jedzie miedzą,<br />
A coraz się przybliża, kędy ptaki siedzą:<br />
Tak skradał się Tadeusz.<br />
Sędzia czaty zmieszał<br />
I przeciąwszy mu drogę, do źródła pośpieszał.<br />
<span style="color:gray; font-size: 8pt">350</span> Z wiatrem igrały białe poły szarafana<br />
I wielka chustka w pasie końcem uwiązana;<br />
Słomiany, podwiązany kapelusz od ruchu<br />
Nagłego chwiał się z wiatrem jako liść łopuchu,<br />
Spadając to na barki, to znowu na oczy;<br /></p>
<div class="thumb tright">
<div class="thumbinner" style="width:302px;"><a href="/wiki/Plik:Pan_Tadeusz_-_Ksiega_3_2.JPG" class="image"><img alt="" src="//upload.wikimedia.org/wikipedia/commons/thumb/6/69/Pan_Tadeusz_-_Ksiega_3_2.JPG/300px-Pan_Tadeusz_-_Ksiega_3_2.JPG" width="300" height="368" class="thumbimage" srcset="//upload.wikimedia.org/wikipedia/commons/thumb/6/69/Pan_Tadeusz_-_Ksiega_3_2.JPG/450px-Pan_Tadeusz_-_Ksiega_3_2.JPG 1.5x, //upload.wikimedia.org/wikipedia/commons/6/69/Pan_Tadeusz_-_Ksiega_3_2.JPG 2x" data-file-width="600" data-file-height="736" /></a>
<div class="thumbcaption">
<div class="magnify"><a href="/wiki/Plik:Pan_Tadeusz_-_Ksiega_3_2.JPG" class="internal" title="Powiększ"></a></div>
W ręku ogromna laska: tak pan Sędzia kroczy.<br />
Schyliwszy się i ręce obmywszy w strumieniu,<br />
Usiadł przed Telimeną na wielkim kamieniu</div>
</div>
</div>
<br />
<p>W ręku ogromna laska: tak pan Sędzia kroczy.<br />
Schyliwszy się i ręce obmywszy w strumieniu,<br />
Usiadł przed Telimeną na wielkim kamieniu<br />
I wsparłszy się oburącz na gałkę słoniową<br />
Trzciny ogromnej, z taką ozwał się przemową:<br />
<br />
<span style="color:gray; font-size: 8pt">360</span> "Widzi Aśćka, od czasu jak tu u nas gości<br />
Tadeuszek, niemało mam niespokojności;<br />
Jestem bezdzietny, stary; ten dobry chłopczyna<br />
Wszak to moja na świecie pociecha jedyna,<br />
Przyszły dziedzic fortunki mojej. Z łaski nieba<br />
Zostawię mu kęs niezły szlacheckiego chleba;<br />
Już mu też czas obmyśleć los, postanowienie;<br />
Ale zważaj no Aśćka moje utrapienie!<br />
Wiesz, że pan Jacek, brat mój, Tadeusza ociec,<br />
Dziwny człowiek, zamiarów jego trudno dociec:<br />
<span style="color:gray; font-size: 8pt">370</span> Nie chce wracać do kraju, Bóg wie gdzie się kryje,<br />
Nawet nie chce synowi oznajmić, że żyje,<br />
A ciągle nim zarządza. Naprzód w legijony<br />
Chciał go posyłać; byłem okropnie zmartwiony.<br />
Potem zgodził się przecie, by w domu pozostał<br />
I żeby się ożenił. Jużbyć żony dostał;<br />
Partyję upatrzyłem; nikt z obywateli<br />
Nie wyrówna z imienia ani z parenteli<br />
Podkomorzemu; jego starsza córka Anna<br />
Jest na wydaniu, piękna i posażna panna.<br />
<span style="color:gray; font-size: 8pt">380</span> Chciałem zagaić".<br />
Na to Telimena zbladła,<br />
Złożyła książkę, wstała nieco i usiadła.<br />
<br />
"Jak mamę kocham - rzekła - czy to, Panie Bracie,<br />
Jest w tym sens jaki? Czy wy Boga w sercu macie?<br />
To myślisz Tadeusza zostać dobrodziejem,<br />
Jeśli młodego chłopca zrobisz grykosiejem!<br />
Świat mu zawiążesz! Wierz mi, kląć was kiedyś będzie!<br />
Zakopać taki talent w lasach i na grzędzie!<br />
Wierz mi, ile poznałam, pojętne to dziecię,<br />
<span style="color:gray; font-size: 8pt">390</span> Warto, żeby na wielkim przetarło się świecie;<br />
Dobrze Brat zrobi, gdy go do stolicy wyśle;<br />
Na przykład do Warszawy? lub wie Brat, co myślę,<br />
Żeby do Peterburka? Ja pewnie tej zimy<br />
Pojadę tam dla sprawy; razem ułożymy,<br />
Co zrobić z Tadeuszem; znam tam wiele osób,<br />
Mam wpływy: to najlepszy kreacyi sposób.<br />
Za mą pomocą znajdzie wstęp w najpierwsze domy,<br />
A kiedy będzie ważnym osobom znajomy,<br />
Dostanie urząd, order; wtenczas niech porzuci<br />
<span style="color:gray; font-size: 8pt">400</span> Służbę, jeżeli zechce, niech do domu wróci,<br />
Mając już i znaczenie, i znajomość świata.<br />
I cóż Brat myśli o tem?"<br />
"Jużci, w młode lata -<br />
Rzekł Sędzia - nieźle chłopcu trochę się przewietrzyć,<br />
Obejrzeć się na świecie, między ludźmi przetrzeć.<br />
Ja za młodu niemało świata objechałem:<br />
Byłem w Piotrkowie, w Dubnie, to za trybunałem<br />
Jadąc jako palestrant, to własne swe sprawy<br />
Forytując, jeździłem nawet do Warszawy.<br />
<span style="color:gray; font-size: 8pt">410</span> Człek niemało skorzystał! Chciałbym i synowca<br />
Wysłać pomiędzy ludzie, prosto jak wędrowca,<br />
Jak czeladnika, który terminuje lata,<br />
Ażeby nabył trochę znajomości świata.<br />
Nie dla rang ni orderów! Proszę uniżenie,<br />
Ranga moskiewska, order, cóż to za znaczenie?<br />
Któryż to z dawnych panów, ba, nawet dzisiejszych,<br />
Między szlachtą w powiecie nieco zamożniejszych,<br />
Dba o podobne fraszki? Przecież są w estymie<br />
U ludzi, bo szanujem w nich ród, dobre imię<br />
<span style="color:gray; font-size: 8pt">420</span> Albo urząd, lecz ziemski, przyznany wyborem<br />
Obywatelskim, nie zaś czyimś tam faworem".<br />
<br />
Telimena przerwała: "Jeśli Brat tak myśli,<br />
Tem lepiej, więc go jako wojażera wyślij".<br />
"Widzi Siostra - rzekł Sędzia, skrobiąc smutnie głowę -<br />
Chciałbym bardzo, cóż, kiedy mam trudności nowe!<br />
Pan Jacek nie wypuszcza z opieki swej syna<br />
I przysłał mi tu właśnie na kark bernardyna<br />
Robaka, który przybył z tamtej strony Wisły;<br />
Przyjaciel brata, wszystkie wie jego zamysły;<br />
<span style="color:gray; font-size: 8pt">430</span> A więc o Tadeusza już wyrzekli losie<br />
I chcą, by się ożenił, aby pojął Zosię,<br />
Wychowankę Wać Pani; oboje dostaną,<br />
Oprocz fortunki mojej, z łaski Jacka wiano<br />
W kapitałach; wiesz Aśćka, że ma kapitały,<br />
I z łaski jego mam też fundusz prawie cały,<br />
Ma więc prawo rozrządzać. - Aśćka pomyśl o tem,<br />
Żeby się to zrobiło z najmniejszym kłopotem.<br />
Trzeba ich z sobą poznać. Prawda, bardzo młodzi,<br />
Szczególnie Zosia mała, lecz to nic nie szkodzi;<br />
<span style="color:gray; font-size: 8pt">440</span> Czas by już Zośkę wreszcie wydobyć z zamknięcia,<br />
Bo wszakci to już pono wyrasta z dziecięcia".<br />
<br />
Telimena, zdziwiona i prawie wylękła,<br />
Podnosiła się coraz, na szalu uklękła;<br />
Zrazu słuchała pilnie, potem dłoni ruchem<br />
Przeczyła, ręką żwawo wstrząsając nad uchem,<br />
Odpędzając jak owad nieprzyjemne słowa<br />
Na powrót w usta mówcy.<br />
"A! a! to rzecz nowa!<br />
Czy to Tadeuszowi szkodzi, czy nie szkodzi -<br />
<span style="color:gray; font-size: 8pt">450</span> Rzekła z gniewem - sądź o tem sam Wać Pan Dobrodziéj!<br />
Mnie nic do Tadeusza; sami o nim radźcie,<br />
Zróbcie go ekonomem lub w karczmie posadźcie,<br />
Niech szynkuje lub z lasu niech źwierzynę znosi;<br />
Z nim sobie, co zechcecie, zróbcie; lecz do Zosi?<br />
Co Wać Państwu do Zosi? Ja jej ręką rządzę,<br />
Ja sama! Że pan Jacek dawał był pieniądze<br />
Na wychowanie Zosi i że jej wyznaczył<br />
Małą pensyjkę roczną, więcej przyrzec raczył,<br />
Toć jej jeszcze nie kupił. Zresztą Państwo wiecie,<br />
<span style="color:gray; font-size: 8pt">460</span> I dotąd jeszcze o tem wiadomo na świecie,<br />
Że hojność Państwa dla nas nie jest bez powodu...<br />
Winni coś Soplicowie dla Horeszków rodu".<br />
<br />
(Tej części mowy Sędzia słuchał z niepojętem<br />
Pomieszaniem, żałością i widocznym wstrętem;<br />
Jakby lękał się reszty mowy, głowę skłonił<br />
I ręką potakując, mocno się zapłonił).<br />
<br />
Telimena kończyła: "Byłam jej piastunką,<br />
Jestem krewną, jedyną Zosi opiekunką.<br />
Nikt oprócz mnie nie będzie myślił o jej szczęściu".<br />
<span style="color:gray; font-size: 8pt">470</span> "A jeśli ona szczęście znajdzie w tym zamęściu? -<br />
Rzekł Sędzia wzrok podnosząc. - Jeśli Tadeuszka<br />
Podoba?" - "Czy podoba? To na wierzbie gruszka;<br />
Podoba, nie podoba, a to mi rzecz ważna!<br />
Zosia nie będzie, prawda, partyja posażna;<br />
Ale też nie jest z lada wsi, lada szlachcianka,<br />
Idzie z Jaśnie Wielmożnych, jest Wojewodzianka,<br />
Rodzi się z Horeszkówny; małżonka dostanie!<br />
Staraliśmy się tyle o jej wychowanie!<br />
Chybaby tu zdziczała".<br />
<span style="color:gray; font-size: 8pt">480</span> Sędzia pilnie słuchał,<br />
Patrząc w oczy; zdało się, że się udobruchał,<br />
Bo rzekł dosyć wesoło: "No, to i cóż robić!<br />
Bóg widzi, szczerze chciałem interesu dobić;<br />
Tylko bez gniewu; jeśli Aśćka się nie zgodzi,<br />
Aśćka ma prawo; smutno - gniewać się nie godzi;<br />
Radziłem, bo brat kazał; nikt tu nie przymusza;<br />
Gdy Aśćka rekuzuje pana Tadeusza,<br />
Odpisuję Jackowi, że nie z mojej winy<br />
Nie dojdą Tadeusza z Zosią zaręczyny.<br />
<span style="color:gray; font-size: 8pt">490</span> Teraz sam będę radzić; pono z Podkomorzym<br />
Zagaimy swatostwo i resztę ułożym".<br />
<br />
Przez ten czas Telimena ostygła z zapału:<br />
"Ja nic nie rekuzuję, Braciszku, pomału!<br />
Sam mówiłeś, że jeszcze za wcześnie, zbyt młodzi-<br />
Rozpatrzmy się, czekajmy, nic to nie zaszkodzi,<br />
Poznajmy z sobą państwa młodych; będziem zważać;<br />
Nie można szczęścia drugich tak na traf narażać.<br />
Ostrzegam tylko wcześnie: niech Brat Tadeusza<br />
Nie namawia, kochać się w Zosi nie przymusza,<br />
<span style="color:gray; font-size: 8pt">500</span> Bo serce nie jest sługa, nie zna, co to pany,<br />
I nie da się przemocą okuwać w kajdany".<br />
<br />
Zaczem Sędzia, powstawszy, odszedł zamyślony;<br />
Pan Tadeusz z przeciwnej przybliżył się strony.<br />
Udając, że szukanie grzybów tam go zwabia;<br />
W tymże kierunku z wolna posuwa się Hrabia.<br />
<br />
Hrabia podczas Sędziego sporów z Telimeną<br />
Stał za drzewami, mocno zdziwiony tą sceną;<br />
Dobył z kieszeni papier i ołówek, sprzęty,<br />
Które zawsze miał z sobą, i na pień wygięty<br />
<span style="color:gray; font-size: 8pt">510</span> Rozpiąwszy kartkę, widać, że obraz malował,<br />
Mówiąc sam z sobą: "Jakbyś umyślnie grupował:<br />
Ten na głazie, ta w trawie, grupa malownicza!<br />
Głowy charakterowe! Z kontrastem oblicza".<br />
<br />
Podchodził, wstrzymywał się, lornetkę przecierał,<br />
Oczy chustką obwiewał i coraz spozierał:<br />
"Miałożby to cudowne, śliczne widowisko<br />
Zginąć albo zmienić się, gdy podejdę blisko?<br />
Ten aksamit traw będzież to mak i botwinie?<br />
W nimfie tej czyż obaczę jaką ochmistrzynię?"<br />
<br />
<span style="color:gray; font-size: 8pt">520</span> Choć Hrabia Telimenę już dawniej widywał<br />
W domu Sędziego, w którym dosyć często bywał,<br />
Lecz mało ją uważał; zadziwił się zrazu,<br />
Rozeznając w niej model swojego obrazu.<br />
Miejsca piękność, postawy wdzięk i gust ubrania<br />
Zmieniły ją, zaledwie była do poznania.<br />
W oczach świeciły jeszcze niezagasłe gniewy;<br />
Twarz ożywiona wiatru świeżemi powiewy,<br />
Sporem z Sędzią i nagłym przybyciem młodzieńców,<br />
Nabrała mocnych, żywszych niż zwykle rumieńców.<br />
<br />
<span style="color:gray; font-size: 8pt">530</span> "Pani - rzekł Hrabia - racz mej śmiałości darować,<br />
Przychodzę i przepraszać, i razem dziękować.<br />
Przepraszać, że jej kroków śledziłem ukradkiem,<br />
I dziękować, że byłem jej dumania świadkiem;<br />
Tyle ją obraziłem! Winienem jej tyle!<br />
Przerwałem chwilę dumań: winienem ci chwile<br />
Natchnienia! chwile błogie! potępiaj człowieka,<br />
Ale sztukmistrz twojego przebaczenia czeka!<br />
Na wielem się odważył, na więcej odważę!<br />
Sądź!" - tu ukląkł i podał swoje peizaże.<br />
<br />
<span style="color:gray; font-size: 8pt">540</span> Telimena sądziła malowania proby<br />
Tonem grzecznej, lecz sztukę znającej osoby;<br />
Skąpa w pochwały, lecz nie szczędziła zachętu:<br />
"Brawo - rzekła - winszuję, niemało talentu.<br />
Tylko Pan nie zaniedbuj; szczególniej potrzeba<br />
Szukać pięknej natury! O, szczęśliwe nieba<br />
Krajów włoskich! różowe Cezarów ogrody!<br />
Wy, klasyczne Tyburu spadające wody<br />
I straszne Pauzylipu skaliste wydroże!<br />
To, Hrabio, kraj malarzów! U nas, żal się Boże!<br />
<span style="color:gray; font-size: 8pt">550</span> Dziecko muz, w Soplicowie oddane na mamki,<br />
Umrze pewnie. Mój Hrabio, oprawię to w ramki<br />
Albo w album umieszczę do rysunków zbiorku,<br />
Które zewsząd skupiałam: mam ich dosyć w biorku".<br />
<br />
Zaczęli więc rozmowę o niebios błękitach,<br />
Morskich szumach i wiatrach wonnych, i skał szczytach,<br />
Mieszając tu i ówdzie, podróżnych zwyczajem,<br />
Śmiech i urąganie się nad ojczystym krajem.<br />
<br />
A przecież wokoło nich ciągnęły się lasy<br />
Litewskie! tak poważne i tak pełne krasy! -<br />
<span style="color:gray; font-size: 8pt">560</span> Czeremchy oplatane dzikich chmielów wieńcem,<br />
Jarzębiny ze świeżym pasterskim rumieńcem,<br />
Leszczyna jak menada z zielonemi berły,<br />
Ubranemi, jak w grona, w orzechowe perły;<br />
A niżej dziatwa lesna: głóg w objęciu kalin,<br />
Ożyna czarne usta tuląca do malin.<br />
Drzewa i krzewy liśćmi wzięły się za ręce<br />
Jak do tańca stające panny i młodzieńce<br />
Wkoło pary małżonków. Stoi pośród grona<br />
Para, nad całą leśną gromadą wzniesiona<br />
<span style="color:gray; font-size: 8pt">570</span> Wysmukłością kibici i barwy powabem:<br />
Brzoza biała, kochanka, z małżonkiem swym grabem.<br />
A dalej, jakby starce na dzieci i wnuki,<br />
Patrzą siedząc w milczeniu: tu sędziwe buki,<br />
Tam matrony topole i mchami brodaty<br />
Dąb, włożywszy pięć wieków na swój kark garbaty,<br />
Wspiera się, jak na grobów połamanych słupach,<br />
Na dębów, przodków swoich, skamieniałych trupach.<br />
<br />
Pan Tadeusz kręcił się nudząc niepomału<br />
Długą rozmową, w której nie mógł brać udziału;<br />
<span style="color:gray; font-size: 8pt">580</span> Aż gdy zaczęto sławić cudzoziemskie gaje<br />
I wyliczać z kolei wszystkich drzew rodzaje:<br />
Pomarańcze, cyprysy, oliwki, migdały,<br />
Kaktusy, aloesy, mahonie, sandały,<br />
Cytryny, bluszcz, orzechy włoskie, nawet figi,<br />
Wysławiając ich kształty, kwiaty i łodygi -<br />
Tadeusz nie przestawał dąsać się i zżymać,<br />
Na koniec nie mógł dłużej od gniewu wytrzymać.<br />
<br />
Był on prostak, lecz umiał czuć wdzięk przyrodzenia<br />
I patrząc w las ojczysty rzekł, pełen natchnienia:<br />
<span style="color:gray; font-size: 8pt">590</span> "Widziałem w botanicznym wileńskim ogrodzie<br />
Owe sławione drzewa rosnące na wschodzie<br />
I na południu, w owej pięknej włoskiej ziemi;<br />
Któreż równać się może z drzewami naszemi?<br />
Czy aloes z długiemi jak konduktor pałki?<br />
Czy cytryna, karlica z złocistemi gałki,<br />
Z liściem lakierowanym, krótka i pękata<br />
Jako kobieta mała, brzydka, lecz bogata?<br />
Czy zachwalony cyprys, długi, cienki, chudy,<br />
Co zdaje się być drzewem nie smutku, lecz nudy?<br />
<span style="color:gray; font-size: 8pt">600</span> Mówią, że bardzo smutnie wygląda na grobie:<br />
Jest to jak lokaj Niemiec we dworskiej żałobie,<br />
Nie śmiejący rąk podnieść ani głowy skrzywić,<br />
Aby się etykiecie niczem nie sprzeciwić.<br />
<br />
Czyż nie piękniejsza nasza poczciwa brzezina,<br />
Która jako wieśniaczka, kiedy płacze syna,<br />
Lub wdowa męża, ręce załamie, roztoczy<br />
Po ramionach do ziemi strumienie warkoczy!<br />
Niema z żalu, postawą jak wymownie szlocha!<br />
Czemuż Pan Hrabia, jeśli w malarstwie się kocha,<br />
<span style="color:gray; font-size: 8pt">610</span> Nie maluje drzew naszych, pośród których siedzi?<br />
Prawdziwie, będą z Pana żartować sąsiedzi,<br />
Że mieszkając na żyznej litewskiej równinie,<br />
Malujesz tylko jakieś skały i pustynie".<br />
<br />
"Przyjacielu! - rzekł Hrabia - piękne przyrodzenie<br />
Jest formą, tłem, materią, a duszą natchnienie,<br />
Które na wyobraźni unosi się skrzydłach,<br />
Poleruje się gustem, wspiera na prawidłach.<br />
Nie dość jest przyrodzenia, nie dosyć zapału,<br />
Sztukmistrz musi ulecieć w sfery ideału!<br />
<span style="color:gray; font-size: 8pt">620</span> Nie wszystko, co jest piękne, wymalować da się!<br />
Dowiesz się o tem wszystkim z książek w swoim czasie.<br />
Co się tycze malarstwa: do obrazu trzeba<br />
Punktów widzenia, grupy, ansemblu i nieba,<br />
Nieba włoskiego! Stąd też w kunszcie peizażów<br />
Włochy były, są, będą, ojczyzną malarzów.<br />
Stąd też, oprócz Brejgela, lecz nie Van der Helle,<br />
Ale peizażysty (bo są dwaj Brejgele),<br />
I oprócz Ruisdala, na całej północy<br />
Gdzież był peizażysta który pierwszej mocy?<br />
<span style="color:gray; font-size: 8pt">630</span> Niebios, niebios potrzeba!"<br />
"Nasz malarz Orłowski <small><sup><a href="/wiki/Pan_Tadeusz/Obja%C5%9Bnienia_poety#Ks._III_w._620:" title="Pan Tadeusz/Objaśnienia poety">22</a></sup></small> -<br />
Przerwała Telimena - miał gust Soplicowski.<br />
(Trzeba wiedzieć, że to jest Sopliców choroba,<br />
Że im oprócz Ojczyzny nic się nie podoba).<br />
Orłowski, który życie strawił w Peterburku,<br />
Sławny malarz (mam jego kilka szkiców w biórku),<br />
Mieszkał tuż przy Cesarzu, na dworze, jak w raju,<br />
A nie uwierzy Hrabia, jak tęsknił po kraju!<br />
Lubił ciągle wspominać swej młodości czasy,<br />
<span style="color:gray; font-size: 8pt">640</span> Wysławiał wszystko w Polszcze: ziemię, niebo, lasy..."<br />
<br />
"I miał rozum! - zawołał Tadeusz z zapałem. -<br />
Te Państwa niebo włoskie, jak o niem słyszałem,<br />
Błękitne, czyste, wszak to jak zamarzła woda!<br />
Czyż nie piękniejsze stokroć wiatr i niepogoda?<br />
U nas dość głowę podnieść: ileż to widoków!<br />
Ileż scen i obrazów z samej gry obłoków!<br />
Bo każda chmura inna: na przykład jesienna<br />
Pełźnie jak żółw leniwa, ulewą brzemienna<br />
I z nieba aż do ziemi spuszcza długie smugi<br />
<span style="color:gray; font-size: 8pt">650</span> Jak rozwite warkocze, to są deszczu strugi;<br />
Chmura z gradem jak balon szybko z wiatrem leci,<br />
Krągła, ciemnobłękitna, w środku żółto świeci,<br />
Szum wielki słychać wkoło. Nawet te codzienne,<br />
Patrzcie Państwo, te białe chmurki, jak odmienne!<br />
Zrazu jak stada dzikich gęsi lub łabędzi,<br />
A z tyłu wiatr jak sokoł do kupy je pędzi;<br />
Ściskają się, grubieją, rosną, nowe dziwy!<br />
Dostają krzywych karków, rozpuszczają grzywy,<br />
Wysuwają nóg rzędy i po niebios sklepie<br />
<span style="color:gray; font-size: 8pt">660</span> Przelatują jak tabun rumaków po stepie:<br />
Wszystkie białe jak srebro, zmieszały się - nagle<br />
Z ich karków rosną maszty, z grzyw szerokie żagle,<br />
Tabun zmienia się w okręt i wspaniale płynie<br />
Cicho, z wolna, po niebios błękitnej równinie!"<br />
<br />
Hrabia i Telimena poglądali w górę;<br />
Tadeusz jedną ręką pokazał im chmurę,<br />
A drugą ścisnął z lekka rączkę Telimeny.<br />
Kilka już upłynęło minut cichej sceny;<br />
Hrabia rozłożył papier na swym kapeluszu<br />
<span style="color:gray; font-size: 8pt">670</span> I wydobył ołówek. Wtem przykry dla uszu<br />
Odezwał się dzwon dworski i zaraz śród lasu<br />
Cichego pełno było krzyku i hałasu.<br />
<br />
Hrabia kiwnąwszy głową rzekł poważnym tonem:<br />
"Tak to na świecie wszystko los zwykł kończyć dzwonem.<br />
Rachunki myśli wielkiej, plany wyobraźni,<br />
Zabawki niewinności, uciechy przyjaźni,<br />
Wylania się serc czułych! - gdy śpiż z dala ryknie,<br />
Wszystko miesza się, zrywa, mąci się i niknie!"<br />
Tu obróciwszy czuły wzrok ku Telimenie:<br />
<span style="color:gray; font-size: 8pt">680</span> "Cóż zostaje?" - a ona mu rzekła: "Wspomnienie!"<br />
I chcąc Hrabiego nieco ułagodzić smutek,<br />
Podała mu urwany kwiatek niezabudek.<br />
Hrabia go ucałował i na pierś przyśpilał;<br />
Tadeusz z drugiej strony krzak ziela rozchylał,<br />
Widząc, że się ku niemu tem zielem przewija<br />
Coś białego: była to rączka jak lilija;<br />
Pochwycił ją, całował i usty po cichu<br />
Utonął w niej jak pszczoła w liliji kielichu;<br />
Uczuł na ustach zimno; znalazł klucz i biały<br />
<span style="color:gray; font-size: 8pt">690</span> Papier w trąbkę zwiniony, był to listek mały;<br />
Porwał, schował w kieszenie, nie wie, co klucz znaczy,<br />
Lecz mu to owa biała kartka wytłumaczy.<br />
<br />
Dzwon wciąż dzwonił, i echem z głębi cichych lasów<br />
Odezwało się tysiąc krzyków i hałasów;<br />
Odgłos to był szukania i nawoływania,<br />
Hasło zakończonego na dziś grzybobrania.<br />
Odgłos nie smutny wcale ani pogrzebowy,<br />
Jak się Hrabiemu zdało, owszem, obiadowy.<br />
Dzwon ten, w każde południe krzyczący z poddasza,<br />
<span style="color:gray; font-size: 8pt">700</span> Gości i czeladź domu na obiad zaprasza:<br />
Tak było w dawnych licznych dworach we zwyczaju<br />
I zostało się w domu Sędziego.<br />
Więc z gaju<br />
Wychodziła gromada niosąca krobeczki,<br />
Koszyki, uwiązane końcami chusteczki,<br />
Pełne grzybów; a panny w jednym ręku niosły,<br />
Jako wachlarz zwiniony, b o r o w i k rozrosły,<br />
W drugim związane razem, jakby polne kwiatki,<br />
O p i e ń k i i rozlicznej barwy s u r o j a d k i:<br />
<span style="color:gray; font-size: 8pt">710</span> Wojski miał m u c h o m o r a. Z próżnemi przychodzi<br />
Rękami Telimena, z nią panicze młodzi.<br />
<br />
Goście weszli w porządku i stanęli kołem.<br />
Podkomorzy najwyższe brał miejsce za stołem;<br />
Z wieku mu i z urzędu ten zaszczyt należy.<br />
Idąc kłaniał się starcom, damom i młodzieży;<br />
Obok stał Kwestarz; Sędzia tuż przy Bernardynie.<br />
Bernardyn zmówił krótki pacierz po łacinie,<br />
Podano w kolej wódkę, zaczem wszyscy siedli<br />
I chołodziec litewski milczkiem żwawo jedli.<br />
<br />
<span style="color:gray; font-size: 8pt">720</span> Obiadowano ciszej, niż się zwykle zdarza;<br />
Nikt nie gadał pomimo wezwań gospodarza.<br />
Strony biorące udział w wielkiej o psów zwadzie<br />
Myśliły o jutrzejszej walce i zakładzie;<br />
Myśl wielka zwykle usta do milczenia zmusza.<br />
Telimena, mówiąca wciąż do Tadeusza,<br />
Musiała ku Hrabiemu nieraz się odwrócić,<br />
Nawet na Asesora nieraz okiem rzucić:<br />
Tak ptasznik patrzy w sidło, kędy szczygły zwabia,<br />
I razem w pastkę wróbla. Tadeusz i Hrabia,<br />
<span style="color:gray; font-size: 8pt">730</span> Obadwa radzi z siebie, obadwa szczęśliwi,<br />
Oba pełni nadziei, więc nie gadatliwi.<br />
Hrabia na kwiatek dumne opuszczał wejrzenie,<br />
A Tadeusz ukradkiem spozierał w kieszenie,<br />
Czy ów kluczyk nie uciekł; ręką nawet chwytał<br />
I kręcił kartkę, której dotąd nie przeczytał.<br />
Sędzia Podkomorzemu węgrzyna, szampana<br />
Dolewał, służył pilnie, ściskał za kolana,<br />
Ale do rozmawiania z nim nie miał ochoty<br />
I widać, że czuł jakieś tajemne kłopoty.<br />
<br />
<span style="color:gray; font-size: 8pt">740</span> Przemijały w milczeniu talerze i dania;<br />
Przerwał nareszcie nudny tok obiadowania<br /></p>
<div class="thumb tright">
<div class="thumbinner" style="width:302px;"><a href="/wiki/Plik:Pan_Tadeusz_-_Ksiega_3_3.JPG" class="image"><img alt="" src="//upload.wikimedia.org/wikipedia/commons/thumb/e/e8/Pan_Tadeusz_-_Ksiega_3_3.JPG/300px-Pan_Tadeusz_-_Ksiega_3_3.JPG" width="300" height="396" class="thumbimage" srcset="//upload.wikimedia.org/wikipedia/commons/thumb/e/e8/Pan_Tadeusz_-_Ksiega_3_3.JPG/450px-Pan_Tadeusz_-_Ksiega_3_3.JPG 1.5x, //upload.wikimedia.org/wikipedia/commons/e/e8/Pan_Tadeusz_-_Ksiega_3_3.JPG 2x" data-file-width="600" data-file-height="792" /></a>
<div class="thumbcaption">
<div class="magnify"><a href="/wiki/Plik:Pan_Tadeusz_-_Ksiega_3_3.JPG" class="internal" title="Powiększ"></a></div>
Gość niespodziany, szybko wpadając - gajowy;<br />
Nie zważał nawet, że czas właśnie obiadowy,<br />
Podbiegł do Pana; widać z postawy i z miny,<br />
Że ważnej i niezwykłej jest posłem nowiny.</div>
</div>
</div>
<br />
<p>Gość niespodziany, szybko wpadając - gajowy;<br />
Nie zważał nawet, że czas właśnie obiadowy,<br />
Podbiegł do Pana; widać z postawy i z miny,<br />
Że ważnej i niezwykłej jest posłem nowiny.<br />
Ku niemu oczy całe zwróciło zebranie;<br />
On, odetchnąwszy nieco, rzekł: "Niedźwiedź, Mospanie!"<br />
<br />
Resztę wszyscy odgadli: że zwierz z m a t e c z n i k a<br />
Wyszedł, że w Zaniemeńską Puszczę się przemyka,<br />
<span style="color:gray; font-size: 8pt">750</span> Że go trzeba wnet ścigać, wszyscy wraz uznali,<br />
Choć ani się radzili, ani namyślali.<br />
Spólną myśl widać było z uciętych wyrazów,<br />
Z gestów żywych, z wydanych rozlicznych rozkazów,<br />
Które, wychodząc tłumnie, razem z ust tak wielu,<br />
Dążyły przecież wszystkie do jednego celu.<br />
<br />
"Na wieś! - zawołał Sędzia - hej! konno, setnika!<br />
Jutro na brzask obława, lecz na ochotnika;<br />
Kto wystąpi z oszczepem, temu z robocizny<br />
Wytrącić dwa szarwarki i pięć dni pańszczyzny".<br />
<br />
<span style="color:gray; font-size: 8pt">760</span> "W skok - krzyknął Podkomorzy - okulbaczyć siwą,<br />
Dobiec w cwał do mojego dworu; wziąć co żywo<br />
Dwie pjawki, które w całej okolicy słyną:<br />
Pies zowie się Sprawnikiem, a suka Strapczyną <small><sup><a href="/wiki/Pan_Tadeusz/Obja%C5%9Bnienia_poety#Ks._III_w._750-751:" title="Pan Tadeusz/Objaśnienia poety">23</a></sup></small>;<br />
Zakneblować im pyski, zawiązać je w miechu<br />
I przystawić je tutaj konno dla pośpiechu".<br />
"Wańka!" - krzyknął na chłopca Asesor po rusku -<br />
Tasak mój Sanguszowski pociągnąć na brusku,<br />
Wiesz, tasak, co od Księcia miałem w podarunku;<br />
Pas opatrzyć, czy kula jest w każdym ładunku".<br />
<span style="color:gray; font-size: 8pt">770</span> "Strzelby - krzyknęli wszyscy - mieć na pogotowiu!"<br />
Asesor wołał ciągle: "Ołowiu, ołowiu!<br />
Formę do kul mam w torbie". "Do księdza plebana<br />
Dać znać - dodał pan Sędzia - żeby jutro z rana<br />
Mszę miał w kaplicy lesnej; króciochna oferta<br />
Za myśliwych, msza zwykła świętego Huberta".<br />
<br />
Po wydanych rozkazach nastało milczenie;<br />
Każdy dumał i rzucał dokoła wejrzenie,<br />
Jak gdyby kogoś szukał; z wolna wszystkich oczy<br />
Sędziwa twarz Wojskiego ciągnie i jednoczy:<br />
<span style="color:gray; font-size: 8pt">780</span> Znak to był, że szukają na przyszłą wyprawę<br />
Wodza i że Wojskiemu oddają buławę.<br />
Wojski powstał, zrozumiał towarzyszów wolę<br />
I uderzywszy ręką poważnie po stole,<br />
Pociągnął złocistego z zanadrza łańcuszka,<br />
Na którym wisiał gruby zegarek jak gruszka:<br />
"Jutro - rzekł - pół do piątej przy lesnej kaplicy<br />
Stawią się bracia strzelcy, wiara obławnicy".<br />
<br />
Rzekł i ruszył od stołu, za nim szedł gajowy;<br />
Oni obmyślić mają i urządzić łowy.<br />
<br />
<span style="color:gray; font-size: 8pt">790</span> Tak wodze gdy na jutro bitwę zapowiedzą,<br />
Żołnierze po obozie broń czyszczą i jedzą<br />
Lub na płaszczach i siodłach śpią próżni kłopotu,<br />
A wodze wśród cichego dumają namiotu.<br />
<br />
Przerwał się obiad, dzień zszedł na kowaniu koni,<br />
Karmieniu psów, zbieraniu i czyszczeniu broni;<br />
U wieczerzy zaledwie kto przysiadł do stoła;<br />
Nawet strona Kusego z partyją Sokoła<br />
Przestała dawnym wielkim zatrudniać się sporem:<br />
Pobrawszy się pod ręce Rejent z Asesorem<br />
<span style="color:gray; font-size: 8pt">800</span> Wyszukują ołowiu. Reszta, spracowana,<br />
Szła spać wcześnie, ażeby przebudzić się z rana.</p>

</p>

</body>
